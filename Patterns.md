Абстрактна фабрика е създаващ шаблон за дизайн, който се използва в обектно-ориентираното програмиране.

Фабриката е средство за създаване на обекти. Целта на този шаблон за дизайн е да изолира създаването на обектите от тяхното използване.

Абстрактната фабрика капсулира група от методи Фабрика имащи близко предназначение. Клиентският код създава конкретна имплементация на абстрактната фабрика, след това използва основния интерфейс за да създава конкренти обекти. Клиентът не е задължен да знае коя от тези фабрики е създала конкретния обект, защото той използва само основния интерфейс към създадените обекти.

Този шаблон позволява замяната на конкретни класове, дори по време на изпълнение, без да е нужна промяна на кода, който ги използва. Това обаче е за сметка на на допълнително усложняване на кода, което не е много желателно.

----

Строител (Builder) е създаващ шаблон за дизайн, който се използва в обектно-ориентираното програмиране.

Целта е да се раздели създаването на сложен обект от неговото представяне (интерфейс), за да може с един и същ процес да се създават обекти с различно представяне.

----

Метод Фабрика е създаващ шаблон за дизайн, който се използва в обектно-ориентираното програмиране.

Фабриката има за цел инстанцирането на различни обекти, чиито типове не са предефинирани. Обектите се създават динамично в зависимост от параметрите предадени на фабриката. По принцип фабриките са единствени в дадена програма, затова за създаването им често се използва шаблонът Сек (Singleton).

